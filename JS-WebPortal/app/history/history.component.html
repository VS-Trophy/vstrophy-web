<div>
<font size="5"><font size="6">2011<br></font><font size="4">Anno Domini 2011 hend schich in Zollikofu drii tapfri Teambsitzer und en nit minder tapfri Chüelbox zämu gitah, fer en Fantasy Football Liga ts gründu. Das isch die Geburtstund fa der VS-Trophy gsih, wa schich damals nu Valais Trophy gnännt het. Die Gründervätter fa der mitlerwilu Legendäru Liga sind die Owner Karlen, Jossen und Chanton sowie Herbert die Chielbox. Die mänschlichu Gründigsmitglieder sind der Liga immernu erhaltu und hend immer nu es Team. Der Herbert Chielbox het nach ra schweru Tiefchüelärbsli-Vergiftig leider früezitig üsum Fantasy Sport zrugträttu. 2011 het mu nu kei Playoffs kännt in der jungu Liga und eu diräktbegägnigä hets nit gigäh. Alli Punktä sind eifach zämugizellt wordu und wer ändi Jahr am Meistu het ka, isch zum Liga Champion ernännt wordu. 2011 sind das die Burning Hammers gsih.<br><br><font size="6">2012<br><font size="4">Im Jahr 2012 isch nit nummu dWält nit unnergangu, sondern die Valais Trophy het schich starch verändrut. Zum eintu hetsch jetzt offiziell VS-Trophy gheissu und het scho es ersts mal expandiert. Es sind die Owner Kummer, Zimmermann und Briggeler derzüecho. Als wäri das nit gnüeg het mu uf ts bekannt Saison Format gwägslut, wa immer zwei Teams schich diräkt gägunuberstehnt und wa am Schluss die Playoffs uber de Verbliib faner begehrtu Trophäa entscheidund. Das het zu folgunder Ranglista gfiert:<br></font></font>
</font>
</font>
<ol>
    <li><font size="4">Doomsday Zombies</font></li>
    <li><font size="4">Bowman Bloodseekers</font></li>
    <li><font size="4">Heida Heat</font></li>
    <li><font size="4">Burning Hammers</font></li>
    <li><font size="4">Lake Tahoe Bearhunters</font></li>
    <li><font size="4">PalumPalum Warriors</font></li>
</ol>
<p><font size="6">2013</font></p>
<p><font size="4">Das Jahr isch ener es riewigers gsih, was die Liga sälber ageit, da schich am Format und dä Teams nix gändrut het ( eu wenn gwissi Teams umbenännt wordu sind). Zum erstu Mal isch en Draft durchgfiehrt wordu, wa die Kontrahäntu schich Auge in Auge gägunuber sind gstandu. Ghostut wordu isch die Verastaltig fa dä vorjahres Champs Doomsday Zombies. Genau die Zombies hend </font>
    <font
    size="4"><font size="4">sus de </font>um eis Haar gschaft der Chelch bi schich ts bhaltu, sind de aber im Playoff Final anä Vespia
        Eyecutters gschitrut, wa uner neuum Namu fam 5. ufä 1. Platz gsprungu sind. Die Ranglista het schlussändlich de so
        üsgseh:</font>
</p>
<ol>
    <li><font size="4">Vespia Eyecutters</font></li>
    <li><font size="4">Doomsday Zombies</font></li>
    <li><font size="4">Burning Hammers</font></li>
    <li><font size="4">Heida Heat</font></li>
    <li><font size="4">White Walkers</font></li>
    <li><font size="4">Prince Lombardi's finest</font></li>
</ol>
<p><font size="6">2014</font></p>
<p><font size="4">Im Jahr 2014 isch wider en Expansion agstandu. Die VS-Trophy het zum erstu Mal üs 8 Teams bstandu. Die Owner Studer und Markovic sind nach mu Jahr inä Minor Leagues zer Elite üfgschlossu und hend diräkt vill üfsehu erregt. Der Draft isch fa dä Eyecutters bzw. dä Pivotbeasts verastaltut wordu. An dem Grossalas sind eu nu zwei witeri Owner agfixt wordu, wa de zerst imu Jahr inä Minor Leagues ihrusch Herner abgstossu hend. Die Raceletteers hend sus im erstu Jahr diräkt bis ins Finale gschafft, wa schii allerdings anä 1up Stylers gschitrut sind. Am Schluss het ts Tableau so üsgseh:</font></p>
<ol>
    <li><font size="4">1up Stylers</font></li>
    <li><font size="4">Racletteers</font></li>
    <li><font size="4">Avengers</font></li>
    <li><font size="4">Cassano Pivotbeasts</font></li>
    <li><font size="4">Heida Heat</font></li>
    <li><font size="4">Burning Hammers</font></li>
    <li><font size="4">Prince Lombardi's finest</font></li>
    <li><font size="4">Doomsday Zombies</font></li>
</ol>
<p><font size="6">2015</font></p>
<p><font size="4">Eu die Saison 2015 het vili verändrigä gibrungu. Die beidu Owner wa im 2014ner Draft uf die Liga sind üfmerksam wordu, sind als Vollmitglieder üfgnu wordu. Es handlut schich um die Owner Wyden und Arnold. Fer die geballt Power fa 10 Teams chännu ts handlu und fer züesätzlichi Spannig fer die Millionu fa VS-Trophy Fans ts schaffu het mu zwei Divisions igfiert: Red Star und White Star Division. Züedem isch www.vstrophy.ch online gangu. Der Draft wäri in Ärnu agideicht gsih, üs Familiäru grind isch das nit netig gsih. Darum het mu der Draft de in Brig durchgfiert. Der Räst fa der Gschicht fa der glorriichu Liga müess nu gschribu wärdu. Wenn mu aber uf die Vergangunu Jahr zruglüegt chad mu nur grossus erwartu!</font>
    <font
    size="6"><font size="4"><br></font></font>
</p>
</div>